---
title: Vermoeden van Collatz
key: 1034
difficulty: medium #basic | medium | expert
date: 2023-01-02
author: jheuvelman
technology: all
---

> ### Voorkennis
> Een programmeertaal (bijv: PHP of JS) naar keuze<br>
> Basiskennis HTML- en CSS

> #### Doelen
> * Verschillende programmeervaardigheden leren en uitbreiden
> * Een gebruikerservaring coderen door verschillende functionaliteiten en processen te combineren
> * Meer HTML- en CSS- mogelijkheden toepassen binnen een kleine opdracht

### Omschrijving
Het vermoeden van Collatz is een vermoeden in de getaltheorie dat zegt dat een bepaalde iteratie in alle gevallen uitloopt op het getal 1, waarbij het niet uitmaakt welk getal als beginwaarde gekozen wordt.

Het vermoeden is dat bij herhaalde toepassing van deze regels, men uiteindelijk in een aantal stappen bij het getal 1 uitkomt. Dit vermoeden is voor het eerst geformuleerd door Lothar Collatz in 1937. Tot op heden is het vermoeden nog niet bewezen of weerlegd.  

Vind je het interessant om hierover meer te lezen? Kijk dan op:
<https://nl.wikipedia.org/wiki/Vermoeden_van_Collatz>

### Opdracht
Schrijf een programma dat de gebruiker vraagt een willekeurig getal in te voeren. Het programma voert vervolgens het vermoeden van Collatz uit en doet dit net zolang tot het uiteindelijk uitloopt op het getal 1.

Hierbij dienen de volgende regels gebruikt te worden:

- Als het getal even is, deel het dan door 2
- Als het getal oneven is, vermenigvuldig het dan met 3 en tel er 1 bij op.

Bovenstaande dien je net zo vaak te herhalen totdat je uiteindelijk op
het getal 1 uitkomt.

- Zorg ervoor dat je programma alle tussengelegen getallen op het scherm print.
- Is je programma klaar, kijk dan eens goed naar je code of het misschien nog korter kan.

#### Voobeeld
```shell
Voer een willekeurig getal in: 12
6
3
10
5
16
8
4
2
1
```

> ## Op te leveren
> * een Webpage die met behulp van code functioneert zoals beschreven in de opdracht

> ## Evaluatie
> Vraag om een code-review om feedback op jouw aanpak en tips voor best-practices te krijgen.<br>
> Dit is een rubrics of checklist waaraan je kunt zien of de opdracht juist is uitgevoerd
