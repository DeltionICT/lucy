---
title: De Veenhoop
date: 2024-11-27
author: jsiewers
---

> ##### Voorkennis van een aantal van de volgende technieken
> * OOP, MVC, databases, queries, API, git
> * Frontend-framework, backend-framework
> * Kennis van projectmatig werken en/of Scrum

> #### Dit ga je leren
> * Samenwerken met medestudent aan project (dus met 2 personen)
> * Start met maken van basisontwerp (wireframes, backlog, taakverdeling in scrumomgeving)
> * 3 sprints van 1 week 

## Opdracht
Op scholengemeenschap “de Veenhoop” in Emmen zitten ongeveer 1100 leerlingen in MAVO/HAVO en VWO-leerweg. Ze werken al 20 jaar met een Windows gebaseerd cijfersysteem, op standalone machines, maar willen nu over een webapplicatie. Voornaamste reden is dat leraar en leerling dan overal cijfers kunnen invoeren en inzien en niet tot het netwerk van school beperkt zijn.
Grotere bestaande systemen vindt het bestuur van de Veenhoop te duur, ze willen een kleiner, veilig, op maat gemaakt systeem en hebben daarom een scrumteam van “GAST” (Get A Scrum Team) uitgenodigd om deze applicatie te ontwikkelen.


#### Invoer mogelijkheden:
*	Docenten moeten per klas resultaten kunnen invoeren van studenten voor een bepaald vak 
*	Meerdere docenten kunnen meerdere vakken geven
*	Docenten kunnen alleen cijfers van eigen vakken invoeren
*	Op de cijferlijst staan cijfers gegroepeerd in een blok
*	Per blok kan een gemiddelde berekend worden
*	Achteraf is altijd inzichtelijk welke docent, wanneer, welk cijfer heeft ingevoerd

#### Uitvoer mogelijkheden:
*	Docenten en leerlingen moeten online cijferlijsten kunnen inzien en kunnen uitdraaien in PDF
*	Docenten willen overzichten van cijfers per klas kunnen inzien en in PDF kunnen uitdraaien 
*	Er moet een overzicht op scherm en PDF komen van welke docent verbonden is aan welk vak

#### Verdere mogelijkheden:
*	Bepaalde docenten moeten studenten kunnen invoeren en cijferstructuren kunnen bouwen 
*	Enige technisch vereiste is dat het een webapplicatie wordt. Het team staat open voor verdere suggesties en platform


#### Vormgeving:
De school heeft een eigen logo:  
  
De basiskleuren van het logo zijn: 
*	lichtblauw: RGB(14, 146, 202) 
*	donkerblauw: RGB(0, 105, 141)

<img src="https://static.edutorial.nl/projecten/veenhoop/logo_veenhoop.jpg" alt="logo de veenhoop" style="width:10%;display:block">


* Lay-out is niet vastgelegd maar moet gebaseerd zijn op de basiskleuren
* In een plan van aanpak kan je aangeven dat GAST zijn eigen kantoorruimtes heeft en serverruimte inhuurt  bij derden.

## Uitleg
[Examenvoorbereiding](https://www.edutorial.nl/examen/examen-25604/)