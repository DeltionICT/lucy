---
title: Steen papier schaar
key: 1058
difficulty: expert #basic | medium | expert
date: 2023-01-02
author: jheuvelman
technology: all
---

> ### Voorkennis
> Een programmeertaal (bijv: PHP of JS) naar keuze<br>
> Basiskennis HTML- en CSS

> #### Doelen
> * Verschillende programmeervaardigheden leren en uitbreiden in complexere uitdagingen
> * Een gebruikerservaring coderen door verschillende functionaliteiten en processen te combineren
> * Meer HTML- en CSS- mogelijkheden toepassen binnen een grotere opdracht

{{ '/_assets/omgevingen/code_advanced.png'  | image: 'advanced', 13 }}


## Opdracht
Steen-papier-schaar kent 2 spelers. Beide spelers steken tegelijkertijd de hand naar voren in een bepaalde vorm.  
Het doel van het spel is om de vorm te kiezen die je tegenstander verslaat.  
Beide spelers tellen tegelijk af en steken tegelijk zonder aarzelen de hand uit in een van de volgende vormen:

1.  Een vuist (= steen), wint van de schaar door deze bot te maken.
2.  Een vlakke hand (= papier), wint van steen door deze te bedekken.
3.  Twee gespreide vingers (= schaar), wint van papier door het te
    verknippen.

Het spel wordt doorgaans een afgesproken oneven aantal keren gespeeld (meestal 3 keer), zodat er geen gelijkspel mogelijk is.  
De winnaar is degene die de meeste winnende combinaties maakte.

### Resultaat
Programmeer het spel steen, papier, schaar, zodat je deze kunt spelen tegen de computer.  
Je kunt het spel drie keer spelen, daarna wordt de winnaar op het scherm getoond.

***Extra uitdaging (Advanced)***  
Wanneer je dit erg makkelijk vond is dit een extra uitdaging om je programmeer-skills te testen.  
In de show ”The Big Bang Theory” spelen de hoofdpersonen een andere versie van steen-papier-schaar.  
Deze versie noemen ze ”rock, paper, scissors, lizard, spock”.  
Het toevoegen van 2 extra opties biedt veel meer mogelijkheden waardoor een gelijkspel minder vaak voor zal komen.

{{ 'https://camo.githubusercontent.com/685d0459ef1fec598b62c19f3bd7421f6090b665e887df5f7cca684544b390a8/68747470733a2f2f692e696d6775722e636f6d2f7333334d4e384d2e706e67' | image: 'Rock-Paper-Scissors-Lizard-Spock', 60 }}

> ## Op te leveren
> * een Webpage die met behulp van code functioneert zoals beschreven in de opdracht

> ## Evaluatie
> Vraag om een code-review om feedback op jouw aanpak en tips voor best-practices te krijgen.<br>
> Dit is een rubrics of checklist waaraan je kunt zien of de opdracht juist is uitgevoerd
