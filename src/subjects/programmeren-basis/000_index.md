---
title: Introductie
key: 2511
difficulty: basic
date: 2024-02-28
author: jheuvelman
technology: php
---


> #### Voorkennis
> * Je hebt nog geen kennis van programmeren
> * Je kunt werken met een computer

> #### Dit ga je leren
> * Je gaat de de basisstructuren van
>    programmeertalen leren kennen zodat je code kan schrijven.
> * Je gaat de de basisstructuren van
>    programmeertalen leren kennen zodat je code van andere developers kan
>   lezen.
> * Je gaat de basisstructuren van programmeertalen leren kennen zodat je code op het internet kan beoordelen
>   op efficiëntie en veiligheid.

## Introductie

Programmeren is het schrijven van code zodat computers bepaalde taken
uitvoeren. Deze taken zijn bijvoorbeeld:

-   het opslaan van een document;
-   het sorteren van een lijstje met namen;
-   het uitvoeren van een berekening;
-   het printen van een document;
-   het afspelen van muziek;
-   het streamen van een film;
-   het uitvoeren van een pinbetaling;
-   het bijhouden van een uitslag in een game;
-   het opbouwen van een scenery in een game;
-   etc.

Om deze taken uit te voeren is een programma nodig. Het streamen
van een film doe je bijvoorbeeld met de YouTube of NetFlix app. Deze
bedrijven hebben daarvoor een app ontwikkeld waarmee je de gewenste
functionaliteit daadwerkelijk kunt gebruiken.

Voor het schrijven van een app gebruik je een programmeertaal. Door de
jaren heen zijn er veel programmeertalen ontwikkeld. Sommige talen zijn
generiek en kun je voor veel situaties gebruiken, andere talen zijn heel
specifiek en gebruik je alleen in hele specifieke situaties. De taal C
is bijvoorbeeld een generieke taal waarmee je alle gewenste apps kunt
schrijven. De taal APL is daarentegen een hele specifieke taal waarmee
je alleen wiskundige apps schrijft.

Een mooi overzicht van programmeertalen vind je op
<a href="https://en.wikipedia.org/wiki/List_of_programming_languages" target="_blank">https://en.wikipedia.org/wiki/List_of_programming_languages</a>. Schrik niet van de lengte van de lijst. Sommige talen worden tegenwoordig niet
meer gebruikt, terwijl andere programmeertalen nog steeds populair zijn.
De populariteit van programeertalen verandert per jaar.

Talen die nu populair zijn, waren dat een paar jaar geleden niet.
In de [PYPL index] (<a href="https://pypl.github.io/PYPL.html" target="_blank">https://pypl.github.io/PYPL.html</a>) kun je zien welke talen wereldwijd op dit moment het meest populair zijn.



Als software developer zul jij je moeten instellen op deze veranderende
populariteit. Als software developer ben jij nooit uitgeleerd. Jij zult
je elke dag moeten verdiepen in nieuwe technieken en nieuwe talen.

Let Op: De programma’s in deze opdracht worden op de commando regel
(cli) uitgevoerd. Je hoeft deze programma’s niet via de browser op
te starten.




