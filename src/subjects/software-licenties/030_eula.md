---
title: EULA
author: pgemert
date: 2024-02-28
---

#### End User License Agreement

Een EULA (End User License Agreement) is een simpele vorm van een licentieovereenkomst
tussen een software developer en de gebruikers van zijn software.
De eula kan gezien worden als een huurovereenkomst. 
Door het accepteren van de eula geeft de gebruiker aan dat hij belooft zich te houden aan de regels in de
eula.

Op de website van Ictrecht (https://shop.ictrecht.nl/ict-recht/software-en-apps/softwarelicentie-eula-nl/example) vind je onderstaande voorbeeld van
een eula.

## Voorbeeld :  Eindgebruikerslicentie voor Software Y
> 1. Scope van de licentie<br>
>     (a) Licentiegever X verstrekt hierbij aan de rechtmatige verkrijger van Software Y (”u”) een gebruiksrecht voor deze software. Dit recht is beperkt
> tot het gebruik door u als natuurlijk persoon die niet handelt in de uitoefening
> van beroep of bedrijf, alsook uw huisgenoten.<br>
>     (b) Deze licentie is persoonsgebonden. De software mag op een onbeperkt
> aantal computers worden ge¨ınstalleerd, maar alleen een geautoriseerd
> gebruiker (of het geautoriseerd aantal gebruikers) mag deze
> installaties daadwerkelijk gebruiken.<br>
>     (c) Het is niet toegestaan:<br>
>    - de broncode van de software te reverse engineeren of de Software te decompileren, behoudens voor zover dit bij bepaling van
> dwingend recht is toegestaan;
>    - de software in kopie te geven aan derden anders dan uw huisgenoten;
> de software in sublicentie te geven of beschikbaar te
> stellen aan derden, middels verhuur, software-as-a-Service constructies of anderszins;
>    - wijzigingen aan te brengen in de software, behoudens voor zover
> dit bij bepaling van dwingend recht is toegestaan;
>    - aanduidingen van Licentiegever X als rechthebbende op de Software of delen daarvan te verwijderen of onleesbaar te maken.<br>
>     (d) U mag een reservekopie van de software maken. Deze reservekopie
> mag u echter niet zelfstandig gebruiken of verhandelen of verspreiden
> anders dan in combinae metde originele software.<br>
> 2. Intellectuele eigendom<br>
>     (a) Alle rechten op de software, de bijbehorende documentatie en alle
> wijzigingen en uitbreidingen op beiden liggen bij en blijven bij Licentiegever X. U verkrijgt uitsluitend de gebruiksrechten en bevoegdheden
> die voortvloeien uit de strekking van deze overeenkomst of die
> schriftelijk worden toegekend en voor het overige mag u de software
> niet gebruiken, verveelvoudigen of openbaar maken.
> 3. Tegenprestatie<br>
>     (a) U bent zelf verantwoordelijk voor installatie en ingebruikname van de
> software. In de documentatie vindt u aanbevolen hard- en softwareomgevingseisen.<br>
>     (b) Voor het gebruiksrecht is een eenmalige betaling bij verkrijging verschuldigd.
> Over de wijze van betaling wordt u apart geïnformeerd
> door Licentiegever X.<br>
> 4. Updates<br>
>     (a) Licentiegever X brengt periodiek updates uit die fouten herstellen of
> het functioneren van de software verbeteren.<br>
>     (b) Raadpleeg voor de laatste updates regelmag de website van Licentiegever X. Er bestaat nooit aansprakelijkheid voor schade als gevolg
> van fouten die verholpen zijn in een door u niet geïnstalleerde update.<br>
> 
## Opdracht : Eula

1. Lees de voorbeeld eula goed door
2. Beantwoord dan de volgende vragen en noteer deze antwoorden. Geef in
je antwoord aan waar het antwoord staat:<br>
Overleg met teamleden en docenten is natuurlijk toegestaan.<br>
    1. Mogen huisgenoten de software gebruiken?<br>
    2. Wie is aansprakelijk voor kosten die ontstaan door fouten in de software die nog niet door een update zijn verholpen?<br>
    3. Mag jij proberen de software na te bouwen door uit te vogelen wat de software doet?<br>
    4. Wie is aansprakelijk als jij een update niet installeert?<br>
    5. Mag ik een reservekopie maken?<br>
    6. Mag ik deze reservekopie verkopen?<br>
    7. Krijg jij een auteursrecht op de handleiding van de software?<br>
    8. Mag je de software gebruiken om je werkzaamheden voor een bedrijf uit te voeren?<br>
    9. Moet je voor de software betalen?<br>
    10. Is dit een abonnement of een eenmalige betaling?<br>

3. Beantwoord de volgende vragen over eula’s in het algemeen.<br>
    1. Wie bepaalt de inhoud van een eula?<br>
    2. Mag de software developer alles bepalen in de eula?<br>
    3. Kan ik als gebruiker de eula weigeren en de software toch installeren of gebruiken? <br>
        * Gebeurt dit veel?<br>
    4. Kan ik als gebruiker de voorwaarden van de eula aanpassen?
        * Wanneer zou dit wel kunnen?<br>

4. Zou je deze eula gebruiken voor jouw eigen software?<br>
   - Waarom wel of waarom niet?

## Opdracht : Overleg

Bespreek jouw antwoorden met één van de docenten. 

## Opdracht : Office 365_**

1. Zoek de eula van Microsoft Officce 365 Family subscription
2. Beantwoord de volgende vragen:<br>
(a) Hoeveel personen in jouw gezin mogen gebruik maken van een Microsoft Office 365 family subscription.<br>
(b) Geldt de beperking op niet-commercieel gebruik in de Personal subscription ook voor Japanse gebruikers?<br>
