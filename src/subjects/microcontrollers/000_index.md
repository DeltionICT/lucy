---
title: Introductie
author: adalmolen
date: 2023-04-20
---

> #### Omschrijving
> De beginnend beroepsbeoefenaar kan met dit keuzedeel de aansturing van apparatuur realiseren door middel van het bouwen van een (relatief eenvoudige) schakeling en het programmeren van een microcontroller die de schakeling aanstuurt. De kern van dit keuzedeel ligt vooral bij het programmeren van microcontrollers. Het kan zijn dat de microcontroller ingebouwd is in een singleboard computer, of extern is geplaatst (singlechip controller).
> **Voor je met dit keuzedeel kan beginnen, moet je eerst contact opnemen met [dhr. Dalmolen](mailto:adalmolen@deltion.nl?subject=Keuzedeel%20Programmeren%20van%20Microcontrollers)**

> #### Complexiteit
> De aansturing van apparatuur door middel van microcontrollers vraagt het verbinden van twee domeinen: ICT (het programmeren) en elektrotechniek. De beginnend beroepsbeoefenaar heeft hiervoor specialistische kennis van elektronica nodig, vaardigheid in het bouwen van programmeerbare schakelingen en vaardigheid in het programmeren van microcontrollers. Wanneer de aansturing niet juist gebeurt, kan de oorzaak op veel vlakken liggen. De diversiteit in opdrachten en de technologische mogelijkheden maken de werkzaamheden van de beginnend beroepsbeoefenaar niet-routinematig.

> #### Verantwoordelijkheid en zelfstandigheid
> Bij de realisatie van de aansturing van apparatuur door middel van het programmeren van microcontrollers opereert de beginnend beroepsbeoefenaar veelal zelfstandig. Hij overlegt regelmatig met collega's, het (multidisciplinaire) team en andere directe betrokkenen en stemt zijn werkzaamheden af. Hij is verantwoordelijk voor zijn eigen werkzaamheden en wordt beoordeeld op de kwaliteit van het resultaat. De projectleider of leidinggevende draagt de eindverantwoordelijkheid, tenzij om het een zeer eenvoudige aansturing gaat.

> #### Doel
> - heeft specialistische kennis van microcontrollers die gebruikt kunnen worden voor de aansturing van (eletronische) apparatuur
> - heeft specialistische kennis van elektronische componenten in programmeerbare schakelingen
> - heeft specialistische kennis van singleboard computers en singlechip oplossingen voor programmeerbare schakelingen
> - kan elektronische componenten verbinden aan microcontrollers
> - kan een programma voor microcontrollers schrijven ten behoeve van aansturing van apparatuur
> - kan testapparatuur hanteren
> - kan schema's van programmeerbare schakelingen interpreteren

> #### Leerlijnen
> Het keuzedeel Programmeren van Microcontrollers kent 2 leerlijnen. 
> 
> - Leerlijn 1 is de klassieke vorm, waarbij je met een Arduino en elektronische componenenten werkt. 
>   De bijbehorende opdrachten staan in MC1 t/m MC4.
> - Leerlijn 2 is met LEGOÂ® Mindstorms Education EV3. De bijbehorende opdrachten staan in MC1 en MCL.
> 
> Voor beide leerlijnen geldt, dat je het keuzedeel moet afronden met een eigen bedachte casus.
> De casus wordt vooraf beoordeeld door de docenten of de casus aan de eisen voldoet.



