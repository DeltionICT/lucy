---
title: MCL | LEGO® Mindstorm Education EV3
difficulty: basic #basic | medium | expert
date: 2024-01-22
technology: lego, ev3, education, javascript
author: adalmolen
---

> #### Voorkennis:  
> Voor programmeren met LEGO® Mindstorm EV3 is voorkennis geen vereiste. Kennis van JavaScript is wel een pre!

> #### Doelen:  
> Een van de doelen van het programmeren van LEGO Education Ev3 is om studenten te leren hoe ze robots kunnen ontwerpen, bouwen en besturen met behulp van LEGO-blokjes, sensoren, motoren en een programmeerbare steen. Dit stimuleert hun creativiteit, probleemoplossend vermogen en samenwerking. Bovendien kunnen leerlingen met LEGO Education Ev3 verschillende STEM-concepten (Science, Technology, Engineering and Mathematics) verkennen en toepassen in leuke en uitdagende projecten.
> De standaard set van LEGO Education Ev3 bevat ondermeer een programmeerbare steen (P-Brick), drie motoren (twee grote en één middelgrote), vier sensoren (aanraak-, kleur-, ultrasoon- en gyrosensor). Hieronder volgt een korte beschrijving van de belangrijkste elektronische componenten en hun functies.

> #### Componenten
> - De **programmeerbare steen** is het brein van de robot. Het heeft een LCD-scherm, knoppen, een luidspreker, een micro-SD-kaartsleuf en verschillende poorten om de motoren en sensoren aan te sluiten. De steen kan geprogrammeerd worden met de LEGO MINDSTORMS Education EV3-software op een computer of tablet, of met de EV3-programmeerapp op een smartphone. De steen kan ook zelfstandig werken zonder verbinding met een ander apparaat.
> - De **motoren** zorgen voor de beweging van de robot. Ze kunnen vooruit of achteruit draaien met verschillende snelheden en afstanden. Ze kunnen ook de hoek of de rotatie meten die ze hebben afgelegd. De grote motoren zijn krachtiger en geschikt voor het aandrijven van de wielen of andere grote mechanismen. De middelgrote motor is compacter en geschikt voor het bedienen van kleinere mechanismen zoals grijpers of hefbomen.
> - De **sensoren** stellen de robot in staat om informatie te verzamelen over zijn omgeving. Ze kunnen verschillende soorten gegevens meten, zoals aanraking, licht, kleur, afstand, geluid of rotatie. De sensoren kunnen gebruikt worden om de robot te laten reageren op verschillende situaties of omstigheden. Bijvoorbeeld, de aanraaksensor kan detecteren of de robot ergens tegenaan botst, de kleursensor kan onderscheid maken tussen verschillende kleuren of de intensiteit van het licht meten, de ultrasone sensor kan de afstand tot een object bepalen of obstakels vermijden, en de gyrosensor kan de hoek of de draaisnelheid van de robot meten.

De onderstaande opdrachten ***moeten*** in ***JavaScript*** geprogrammeerd worden! 

### Opdracht
Ga naar de website [MakeCode](https://makecode.mindstorms.com/) en volg alle tutorials van Brick t/m Gyro die je daar vindt. Je mag de tutorial over de infraroodsensor overslaan. 

Als je alle tutorials hebt gedaan, ga je in overleg met de docent welke andere opdrachten je leuk vindt om te maken. Je kunt kiezen uit verschillende thema's, zoals FLL (First LEGO® League)/City Shaper of Design Engineering.

### Extra opdrachten
Voor verdieping in de EV3, ga naar de website [LEGO® Education](https://education.lego.com/nl-nl/lessons/?products=MINDSTORMS+EV3+coreset) om nog meer leuke opdrachten te maken. Modules Robottrainer, Technisch Laboratorium en Realistische voertuigen kunnen gemaakt worden. Ondanks dat er verwezen wordt naar andere applicaties, kun je deze modules ook maken via [MakeCode](https://makecode.mindstorms.com).