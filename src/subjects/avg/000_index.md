---
title: Introductie
author: pgemert
date: 2024-02-16
---

> #### Voorkennis
> * Geen voorkennis nodig

## Introductie
Tegenwoordig is privacy een belangrijk recht van natuurlijke personen. 
Jij hebt recht op jouw privacy maar jij moet ook de persoonlijke levenssfeer van anderen respecteren. 
In het verleden bestonden er verschillende wetten die de privacy van personen beschermden maar tegenwoordig zijn de regels van deze wetten ondergebracht in de AVG (GDPR).

Belangrijke uitgangspunten van de AVG zijn persoonsgegevens en de verwerking daarvan. 
”Elke verwerking van persoonsgegevens raakt de privacy van de betrokkene. Persoonsgegevens mogen dan ook niet zomaar worden verwerkt. In de Europese Unie geldt hiervoor uniforme privacywetgeving: de Avg.” 

De Avg zorgt onder meer voor: 
- versterking en uitbreiding van privacyrechten;
- meer verantwoordelijkheden voor organisaties;

In deze opdracht onderzoek jij wat de Avg precies beschermt, wat het regelt en waar jij als persoon en als software developer rekening mee moet houden. Ook leer je welke rechten de Avg jou geeft.

Let op: Vanaf nu moet je bij alle opdrachten die je maakt rekening houden met de Avg. Als docenten ernaar vragen moet je kunnen aangeven waar en hoe je de Avg in de opdracht verwerkt hebt.
